# Základní registr RÚIAN a územní identifikace

## Registr územní identifikace, adres a nemovitostí (RÚIAN)

- obsahem jsou **popisné** a **lokalizační údaje** o
	- územních prvcích
	- územně evidenčních jednotkách
	- účelových územních prvcích
	- **adresách**
	- vzájemných vazbách
- v ostatních registrech se vedou **odkazy** na **adresní místa** vedená v RÚIAN
- RÚIAN je **veřejným seznamem**
	- data k dispozici v **aplikaci VDP**
	- data **zákonem určena k vytěžování**
- vedeny závazné informace o **územní identifikaci** a o **adresách**
- některé prvky vznikají **až zápisem do RÚIAN**
	- ulice, část obce a číslo domovní

## Referenční údaj

- za zapsané **referenční údaje** zodpovědný **editor**
- editor zapíše referenční údaj do základního registru **bez zbytečného odkladu**, nejpozději do **3** pracovních dnů
- referenční údaj je **považován za správný**, pokud není prokázán opak
- v případě **pochybnosti** editor označí referenční údaj jako **nesprávný**, údaj má poté pouze **informativní charakter**

## Úvodní naplnění

- zdrojové systémy (data) pro úvodní naplnění ISÚI stanovil zákon o základních registrech
- prvotní naplnění (migrace) ISÚI/RÚIAN bylo provedeno o prázdninách 2011
- zdrojové systémy pro naplnění
	- **ISKN**  –  Informační systém katastru nemovitostí (ČÚZK)
	- **RSO**  –  Registr sčítacích obvodů a budov (ČSÚ)
	- **UIR-ADR**  –  Územně identifikační registr adres (MPSV)
	- **DDM** (Česká pošta s.p.)
	- **REKOS** (PSP ČR)

**Počty a zdroje prvků**
- stavební objekt  –  4 000 000
	- ISKN, RSO, UIR-ADR
- adresní místo  –  2 900 000
	- UIR-ADR, RSO, ISKN
- ulice  –  82 000
	- UIR-ADR, RSO

## Aktualizace údajů RÚIAN

- editace údajů RÚIAN probíhá pomocí dvou AIS
	- Informační systém územní identifikace (ISÚI)
	- Informační systém katastru nemovitostí (ISKN)
- editoři údajů v ISÚI
	- obce
	- stavební úřady
	- Český statistický úřad (ČSÚ)
	- Český úřad zeměměřický a katastrální (ČÚZK)
	- editoři ÚÚP
- aktualizace údajů RÚIAN probíhá on-line

### Konstitutivnost zápisů do RÚIAN

- některé zápisy do RÚIAN jsou **konstitutivním aktem**
- **část obce a ulice**
	- Dle § 28 odst. 3 zákona č. 128/200O Sb., o obcích, ke vzniku, změně názvu nebo zániku části obce a k pojmenování, přejmenování nebo zániku ulice nebo jiného veřejného prostranství dochází zápisem do RÚIAN.
- **číslo domovní (č.p./č.ev.) stavebního objektu**
	- Dle § 31a odst. 7 zákona č. 128/200O Sb., o obcích, k očíslování, přečíslování nebo zrušení číslování budovy dochází zápisem do RÚIAN.

### Kdo zapisuje jaké prvky?

- **stavební úřady**
	- **adresní místa**
	- **stavební objekty** (se stavebním povolením nebo ohlášením)
- **obce**
	- **ulice**
	- **veřejné prostranství**
	- **stavební objekty** (bez stavebního povolení a ohlášení stavebnímu úřadu)
	- **změny údajů o adrese**
- **ČÚZK**
	- **PSČ** u adresních míst

## Stavební objekty v RÚIAN

- podle zákona se jako stavební objekt do RÚIAN zapisuje
	- dokončená budova zapisovaná do katastru nemovitostí
	- jiná dokončená stavba, která se do katastru nemovitostí nezapisuje, ale bylo jí přiděleno číslo popisné nebo evidenční.
- do RÚIAN probíhá zápis údajů o stavebním objektu na základě zákona

**Stavební úřad zapisuje prostřednictvím ISÚI**
- identifikační údaje o stavebním objektu
- údaje o vazbách stavebního objektu
- údaje o typu stavebního objektu
- způsob využití
- technicko-ekonomické atributy (TEA)
- definiční bod stavebního objektu

**ČÚZK zapisuje prostřednictvím ISKN**
- hranici stavebního objektu evidovanou v KN
- druh a způsob využití pozemku
- typ a způsob ochrany nemovitosti

## Adresní místa v RÚIAN

- **adresním místem** je **takové místo v terénu**, kterému lze ve vztahu ke **stavebnímu objektu** přiřadit **adresu**
- změny **údajů o adresním místě** a změny **příslušnosti stavebních objektů do části obce** zapisuje obec
- pokud je zapisován stavební objekt s číslem domovním, vzniká také adresní místo

## Adresa

- **adresou** je kombinace názvu a atributů **územních prvků** a **evidenčních jednotek**, která jednoznačně určuje **adresní místo**
- **adresa** je **referenčním údajem** podle zákona o základních registrech

## Budoucnost

- prostřednictvím **účelových územních prvků** (ÚÚP) zavést do RÚIAN evidenci údajů o **veřejnoprávních omezeních**, které mají přímou vazbu na území, které jsou reprezentovány územními prvky RÚIAN
- **sjednotit a soustředit** do RÚIAN informace o **ochranách, omezeních a regulacích**
- cílem **zjednodušit** a **zefektivnit** přebírání údajů o veřejnoprávních omezeních mezi informačními systémy
- vybudovat přehledný a transparentní systém pro vlastníky, občany, veřejnou správu i komerční sektor

Zavádění účelových územních prvků do RÚIAN (**tučné** zavedeno)
- **volební okrsky**
- **údaje o dobývacích prostorech a chráněných ložiskových územích**
- **údaje o ochraně bodových polí**
- **údaje o bonitových půdně-ekologických jednotkách (BPEJ)**
- **údaje o ochraně nemovitosti** (kulturní, **přírodní**)
- údaje o senátních volebních obvodech
- údaje o zastavěném území a stavebních uzávěrách
- údaje o spádových oblastech pro MŠ a ZŠ
- údaje o lázeňských ochranách
- údaje o kategorizaci a typologii lesů

Zlepšení
- zjednodušování **zápisů** a **procesů předávání podkladů** pro zápis údajů do RÚIAN
- **zkvalitňování** a **doplňování datového fondu** RÚIAN
- **komplexní kontroly údajů** vedených v RÚIAN.
- **vzdělávání editorů** RÚIAN z obcí, stavebních úřadů a editorů ÚÚP